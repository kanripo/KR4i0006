# -*- mode: mandoku-view; -*-
#+TITLE: 六一詩話
#+DATE: 2015-08-25 00:44:15.939907
#+PROPERTY: ID KR4i0006
#+PROPERTY: BASEEDITION WYG    
#+PROPERTY: JUAN 跋
<pb:KR4i0006_WYG_002-1a>¶
六一詩話䟦¶
或云君士不喜杜少陵詩今讀其陳舎人云云雖一字¶
嘆人莫能到其仰止何如耶或又云闢西崑體亦未必¶
然大率説詩者之是非多不符作者之意居士嘗自道¶
云知聖俞詩者莫如修嘗問聖俞舉平生所得最好句¶
聖俞所自負者皆修所不好聖俞所卑下者皆修所稱¶
賞盖知心賞音之難如是其評古人詩得毋似之乎湖¶
南毛晉識¶
